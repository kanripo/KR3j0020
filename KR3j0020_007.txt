# -*- mode: mandoku-view; -*-
#+TITLE: 樂菴語錄
#+DATE: 2015-08-24 23:19:51.292674
#+PROPERTY: ID KR3j0020
#+PROPERTY: BASEEDITION WYG    
#+PROPERTY: JUAN 後序
<pb:KR3j0020_WYG_007-1a>¶
樂菴先生語錄後序¶
樂菴先生享年七十有九閲天下之義理居多自其中¶
年清修寡欲不啻如道人衲子静極而通故凡吾儒與¶
佛老二氏所談性命之奥心融神㑹超然獨得推其餘¶
波沾丐學者每語輒更僕不少倦盖以是為燕居之樂¶
吾友龔君立道篤意於學従先生游者六年聞微言要¶
指必書於策積之為五卷以示余余聞古人學道要必¶
有所悟入顔子繇克己復禮悟曽子繇一以貫之悟近¶
<pb:KR3j0020_WYG_007-1b>¶
世如徐節孝繇莫安排而悟元城先生繇不妄語而悟¶
然知道易蹈道難此四君子見於履踐者皆可攷也余¶
觀先生始見趙公而悟於學而時習之之一言此其入¶
道之門户至扵履踐之實又無愧於四君子者然則先¶
生之學所謂非茍知之亦允蹈之者與其没也今翰林¶
周公子充詒書所親曰樂菴臨行一著實是難學禪和¶
子亦須服他盖尋常說時甚易臘月三十日直是不能¶
謾人此老平生跌蕩到此乃得力可敬可羨翰林直道¶
<pb:KR3j0020_WYG_007-2a>¶
正學其言不妄故具著之學者欲知先生講學之妙是¶
書固不可無欲知學力至到之地則觀諸翰林之言思¶
過半矣淳熙五年八月二日河南呉仁傑謹序¶
